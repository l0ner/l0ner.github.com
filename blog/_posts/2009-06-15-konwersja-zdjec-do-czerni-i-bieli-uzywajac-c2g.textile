--- 
layout: page
title: "[PL]Konwersja zdj\xC4\x99\xC4\x87 do czerni i bieli u\xC5\xBCywaj\xC4\x85\xC4\x87\xC2\xA0c2g"
tags: []

status: publish
type: page
published: true
meta: 
  _edit_last: "3474632"
  _wp_page_template: default
---
W nowej wersji GIMPa (2.6) częściowo zaimplementowano bibliotekę graficzną GEGL, a wraz z nią parę ciekawych narzędzi. Nie chcę się tutaj rozpisywać ani o tym czym jest GEGL ani o tym jakie narzędzia wprowadzono. Wolę za to opisać najciekawsze chyba narzędzie jakim jest c2g.

Co to jest?

c2g jest konwerterem kolorów do czerni i bieli. W procesie konwersji wylicza dla każdego piksela optymalną wartość balansu bieli biorąc pod uwagę sąsiadujące piksele, dając większy priorytet pikselom leżącym bliżej. Całość ma symulować to w jaki sposób ludzkie oko postrzega kolory.

Jak działa?

Do c2g dostajemy się poprzez menu operacji GEGL (Narzędzia &gt; Operacja GEGL-a) oraz wybierając z menu operacji c2g. Największy wpływ na wygląd zdjęcia mają dwie pierwsze opcje.

[caption id="attachment_829" align="aligncenter" width="374" caption="Okno c2g z ustawieniami domyślnymi"]<img class="size-full wp-image-829" title="gegl_c2g" src="http://mindglitch.files.wordpress.com/2009/06/gegl_c2g.png" alt="gegl_c2g" width="374" height="359" />[/caption]

Raduis: promień w jakim będą brane pod uwagę sąsiadujące piksele. Poprzez zwiększenie wartości możemy dodać więcej dramaturgii zdjęciom.
Samples: ilość próbek używanych podczas konwersji. Zwiększenie wartości zmniejsza szum w obrazie wyjściowym.
Iterations: ilość powtórzeń. W pomocy jest napisane że wypływa na długość ekspozycji. Osobiście nie zaobserwowałem żadnych zmian w obrazie wyjściowym.
Same spray: Dla każdego piksela używa takiego samego spraju (rozpylacza?). Redukuje nieco szum (niewiele) oraz dodaje ciekawy efekt nierówno wywołanego zdjęcia.

Pozostałe trzy opcje wpływają na jasność, kontrast, oraz ilość czerni zdjęcia.

Zaraz po włączeniu g2c wart odznaczyć opcję podglądu. Niestety c2g działa dość wolno (poprzez sposób w jaki odbywa się konwersja) przez co z włączonym podglądem będzie blokował całego GIMPa uniemożliwiając niekiedy dokładne ustawienie parametrów.
Podczas ustawień trzeba uważać żeby nie ustawiać zbyt dużych wartości. Może to doprowadzić do zawieszenia całego GIMPa lub przesadnie długiej pracy.

Żeby móc zmienić jakiekolwiek ustawienia potrzebny jest gim w wersji 2.6.5 lub wyższej. Wersja 2.6.4 zawiera błąd podowujący że suwaki do zmian się nie pokazują.

Opinie, przykłady.

Moim zdaniem c2g jest najlepszym konwerterem zdjęć do czerni i bieli jeśli chcemy uzyskać dramatyczne zdjęcia z wysokim kontrastem, szumem lub ciekawym efektem który osobiście przypomina mi nierówno wywołane zdjęcie. Spotkałem się z opiniami że efekt końcowy wygląda o wiele lepiej nałożony jako warstwa pokrywająca albo na oryginalny obraz albo zdjęcie przekonwertowane w inny sposób. Jeśli natomiast pragniemy uzyskać tylko i wyłącznie zdjęcie przekonwertowane do czerni i bieli lepszym rozwiązaniem jest desaturacja i ustawienia w mikserze kolorów.

Poniżej parę zdjęć konwertowanych z różnymi ustawieniami. Wartości zostały zwiększone w dużym stopniu specjalnie po to żeby było dobrze widać jaka opcja na co wpływa. Zmienione zostały tylko opcje wymienione w podpisie, reszta pozostała domyślna.

[gallery link="file"] 
